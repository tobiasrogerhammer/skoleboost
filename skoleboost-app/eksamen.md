10.0 Resultat av det endelige produktet 
Denne delen presenterer det ferdig utviklede produktet, og gir en helhetlig oversikt over strukturen, navigasjonen, og funksjonaliteten, inkludert hoved-siden, timeplan-siden, profil-siden, og læreren sin versjon. Visuelle elementer er inkludert for å tydeliggjøre brukerens interaksjon med produktet, og for å demonstrere hvordan produktet møter brukerens behov.  
I tillegg beskrives de viktigste designvalgene og innspillene som har vært grunnlaget for applikasjonens endelige utforming, samt hvordan produktet har blitt gradvis utviklet gjennom brukertesting og forskningsbaserte innspill. 

 
Hjem-siden: 
Hjem-siden fungerer som hoved-siden i skoleboost, og gir eleven en oversikt over progresjon, arrangementer, kunngjøringer, og ikke minst tilgjengelige belønninger. Øverst vises en hyggelig velkomst, og elevens oppmøteprogresjon (f.eks. ukens oppmøtestatistikk i form av poeng opptjent, antall timer tilstede og oppmøteprosent), slik at fremgangen blir konkret og motiverende. Dette skal gi eleven umiddelbar tilbakemelding på egen innsats, noe som kan øke motivasjonen gjennom tydelig mestringsfølelse (Werbach & Hunter, 2012). Deretter kommer ukens fremgang, kommende arrangementer, og tilgjengelige kuponger. Denne inndelingen, delt inn i seksjoner for “Poeng & progresjon”, “Arrangementer” og “Kuponger”, gir god informasjonsflyt og reduserer kognitiv belastning for brukeren. 

 
Siden er redesignet med et tydeligere visuelt hierarki og forbedret interaktivitet for å styrke brukervennligheten. Gjennomgående bruk av fargepaletten, mer whitespace, bedre ikon-bruk og tydeligere markerte knapper bidrar til bedre lesbarhet og gjenkjennbar interaksjon i tråd med etablerte usability-prinsipper(Shneiderman & Plaisant, 2010; McCloskey, 2013). Siden high-fidelity, er siden blitt videreutviklet til en interaktiv applikasjon tilgjengelig på internett. 

 
Arrangements- og belønningsseksjonene er videreutviklet på bakgrunn av brukerinnsikt og tester, der det var ønske om økt interaksjon, og større medvirkning. Arrangementer presenteres først i en forhåndsvisning som skiller seg ut fra andre elementer på siden, når denne åpnes får man et strukturert informasjonskort, i tillegg til en detaljvisning med bilde, beskrivelse, tid, sted og kommentarfelt som fremmer sosial interaksjon (Werbach & Hunter, 2012). 

Timeplan-siden 
Timeplan-siden gir eleven en oversiktlig og strukturert visning av skoledagen, med oversikt over skoletimer, friminutter og arrangementer fungerer det som et praktisk planleggingsverktøy i den endelige versjonen av applikasjonen. Hver skoletime vises i hver sin boks, med informasjon om fag, start-slutt-tidspunkt, rom og eventuelle gruppeinndelinger. Kortene benytter fargekoder for å skille mellom kommende, og gjennomførte skoletimer, i tillegg til at neste kommende skoletime har en nedtelling til start-tid dersom ikke all ungdom er så god på tidsberegning. Denne bruken av fargehierarki og nedtoning av ferdigstilte økter følger etablerte prinsipper innen informasjonsdesign og visuell fremheving (Ware, 2013). 

 
Arrangementer er integrert i timeplan-siden på de dagene de er, for å redusere sjansen for at elever overser aktiviteter som kan være av interesse for de. Det er og lagt til en seksjon på bunnen av timeplanen som viser kommende arrangementer. Implementeringen av arrangementer i applikasjonen gir elevene muligheter til å finne andre arenaer å arrangere seg i, noe som skaper samhold blant elevene, og en følelse av tilhørighet til miljøet. Andre viktige innslag som har påvirket denne siden er muligheten til å velge hvilken dag man vil se timeplanen for. Dette ble lagt til under oversikten over dagens progresjon, og gjør det lettere for elevene å planlegge lenger frem i tid. 

 
Profil-siden 
Profil-siden gir elevene en samlet oversikt over brukerinformasjonen deres, med elvens oppmøte, prestasjoner, og mål. Her vises blant annet oppmøteprosent, poeng tjent, og annen statistikk som visualiserer eleven sin progresjon på en motiverende måte. Brukergrenseutsnittet er delt inn i 5 seksjoner - brukerinformasjon, nøkkelstatistikk, prestasjoner, deltakelse på arrangementer, og nåværende mål. Siden er strukturert til å prioritere å vise relevant informasjon og motivasjonsfaktorer for elevene på toppen av siden.

Profil-headeren viser elevens navn, rolle, klassetrinn og e-postadresse i en visuelt tiltalende gradient-bakgrunn med avatar. Dette gir en personlig og profesjonell presentasjon av brukeren. Nøkkelstatistikken viser nåværende poeng og oppmøteprosent i to fremtredende kort med ikoner, som gir rask oversikt over elevens status. Seksjonen for prestasjoner bruker orange fargetema og viser ulike prestasjoner som kan oppnås, med fremgangsindikatorer for prestasjoner som ikke er fullført ennå. Dette gir elevene konkrete mål å jobbe mot og visuell tilbakemelding på fremgang. Seksjonen for deltakelse på arrangementer ble lagt til for å gi elevene anerkjennelse på deltakelse i arrangementer og ikke bare i skoletimer, noe som bidrar til å fremme sosialisering. Sammen med seksjonen for prestasjoner bidrar dette til at eleven opplever mestringsfølelse og eierskap til egen innsats og egne prestasjoner. Nåværende mål-seksjonen viser aktive mål med fremgangsindikatorer, hvor "Nå 500 Poeng" har orange fargetema og "Perfekt Oppmøte Måned" har blå fargetema for visuell differensiering.

Lærerens versjon av applikasjonen
Lærerens versjon av Skoleboost er utviklet for å møte læreres administrative og pedagogiske behov gjennom et verktøy som støtter klasseadministrasjon, oppmøteregistrering, belønningsadministrasjon og kommunikasjon med elever. Applikasjonen tilbyr en hjemmeside, timeplan-side og profil-side som er tilpasset lærerens arbeidsflyt og operasjonelle krav. For demonstrasjonsformål er det inkludert en rolle-toggle-funksjonalitet som muliggjør veksling mellom elev- og lærerperspektiv, noe som gjør det mulig å vise hvordan applikasjonen fungerer for begge brukergrupper. I en produksjonsversjon vil denne funksjonaliteten ikke være tilgjengelig, da lærere og elever vil ha separate innlogginger og tilgang til sine respektive versjoner av systemet. Hjemmesiden fungerer som et sentralt dashboard som presenterer nøkkelstatistikk som ukens oppmøte og antall kommende arrangementer, samtidig som den gir rask tilgang til dagens timeplan med direkte mulighet for oppmøtemarkering. Klasserforvaltningen er organisert med et visuelt distinktivt orange fargetema som gir rask navigasjon til alle lærerens klasser, hvor hver klasse kan åpnes for detaljert elevoversikt. Systemet støtter fullstendig administrasjon av kunngjøringer, kuponger og arrangementer gjennom dedikerte grensesnitt som muliggjør opprettelse, redigering og sletting, noe som gir lærerne full kontroll over belønningssystemet og sosiale aktiviteter. Timeplan-siden tilbyr en detaljert visning med mulighet for daglig navigasjon, hvor lærerne kan markere oppmøte for alle timer i uken, ikke bare dagens timer, og systemet lagrer oppmøtedata slik at det kan redigeres og gjenbrukes ved senere åpning. Oppmøtefunksjonaliteten er kritisk for å opprettholde nøyaktig sporbarhet av elevens oppmøte og gi grunnlag for automatisk poengberegning, samtidig som den reduserer administrativt arbeid gjennom digitalisering av tradisjonelt manuelt arbeid. Profil-siden følger samme visuelle struktur som elevens profil-side for å opprettholde konsistens i brukeropplevelsen, samtidig som den presenterer lærer-spesifikk informasjon som statistikk over oppmøte og klasseoversikt. Denne tilnærmingen til lærerens versjon reflekterer et brukersentrert designperspektiv hvor lærerens behov for effektivitet, oversikt og kontroll er prioritert, samtidig som systemet opprettholder visuell og funksjonell konsistens med elevens versjon for å redusere læringskurven og øke brukervennligheten. 
